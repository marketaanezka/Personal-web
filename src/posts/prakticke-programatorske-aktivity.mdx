---
title: Praktické programátorské aktivity, které nezaberou více než hodinu
date: '27/08/2023'
description: 5 věcí, které můžete udělat dnes večer, pokud se chcete ve své programátorské cestě posunout. 
thumbnailUrl: 'https://images.unsplash.com/photo-1584907797015-7554cd315667?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=1080&q=80'
tags: ['learning', 'beginner']
---
<div className="mdx-space--md"></div>
Znáte to, celý den se chystáte, že konečně budete programovat nebo se vzdělávat. Potom se ta chvíle přiblíží a vy najednou tápete, čím začít, na jak dlouho to bude, jestli to stojí za to a možná si radši ještě po osmé uklidím pracovní stůl a zítra se na to vrhnu. 
<div className="mdx-space--md"></div>
Pro takové momenty je tady seznam několika aktivit, které je možné začít rovnou bez dlouhé přípravy. Stačí hodina nebo dvě a budete cítit progress a motivaci zkoušet věci dál. 

{/* <MdxLink url=""></MdxLink> */}

## 📃 Pročtěte si novinky a newslettery

Odebíráte 8 newsletterů a co týden si říkáte, že si je konečně přečtete? V prohlížeči máte uložených desítky článků, které jste si kdysi chtěli prostudovat? Možná je dnes ten den, kdy se k tomu dostanete. 

Nesnažte se projít všechny newslettery od roku 2019 a vybrat ten nejlepší článek. Proleťte je očima a vyberte si ten, který vás zaujme. Čtěte pozorně a až do konce. Pokud vás něco zaujme, poznamenejte si to. Můžete si přečíst příspěvků víc, anebo jedno téma pochopit víc do hloubky - na článek navázat videem, dokumentací a třeba budete mít chuť si i téma prakticky vyzkoušet. 

<div className="mdx-space--md"></div>

Zajímavé zdroje v češtině jsou na <MdxLink url="https://www.vzhurudolu.cz/">Vzhůru Dolů</MdxLink>, v angličtině potom <MdxLink url="https://frontendfoc.us/">Frontend Focus</MdxLink>, <MdxLink url="https://dev.to/">Dev.to</MdxLink> a pochopitelně <MdxLink url="https://medium.com/">Medium</MdxLink> . 
Pro frontend vývoj je super blog <MdxLink url="https://www.joshwcomeau.com/tutorials/">Josh W. Comeau</MdxLink>  a určitě doporučuji novinky z oblasti web accessibility <MdxLink url="https://www.a11yproject.com/posts/">a11yproject</MdxLink> . 

## ✂️ Pohrajte si v gitu

Přiznejme si, na git se při programování často zapomíná. Je to spíš podpůrný nástroj pro vývoj, a tak to nějak koulíme a googlíme, jak se problémy naskytnou. A když se začátečníkovi objeví Vim editor nebo `HEAD detached`, tak nejednou se prostě celý repozitář smaže a překopíruje složku do nového (ano ano, i já se hlásím). 

Nebojte se, ani senioři nevysypou z hlavy všechny git příkazy, ale je dobré chápat principy a vědět, co se děje například při merge, rebase, nebo jak upravit už pushnutou commit message. 

Existují dobré hry, například <MdxLink url="https://ohmygit.org/">ohmygit</MdxLink> nebo <MdxLink url="https://learngitbranching.js.org/">learngitbranching</MdxLink> . 

Doporučuji si vytvořit nový repozitář s pár soubory, a mít ho jen jako playground pro git. Můžete si zkoušet vytvářet nové větve, dělat pull requesty, naschvál tvořit a pak řešit merge konflikty, nebo třeba interactive rebase! 

<div className="mdx-space--md"></div>

Další možností je stáhnout si nějaké <MdxLink url="https://git-scm.com/downloads/guis">GUI</MdxLink> (Graphical User Interface - hezky vizualizovaný git pro uživatele) a zkoušet zadávat příkazy přes něj. Populární jsou SourceTree, GitKraken nebo Fork, ale je to opravdu jedno, hlavní je si něco vyzkoušet. 

Pokud jste trochu demotivovaní a potřebujete i nějaké odlehčení doporučuji kurz na git od Romana Hrašky <MdxLink url="https://www.youtube.com/watch?v=0v5K4GvK4Gs">Git a GitHub od základov</MdxLink>. 

<div className="mdx-space--lg"></div>
<img src="https://images.unsplash.com/photo-1556075798-4825dfaaf498?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=1080&q=80"/>

## 🛠️ Vyzkoušejte si novou knihovnu nebo nástroj

Ze všech stran slyšíte, že zrovna frčí Tailwinds nebo Zustand? Máte pocit, že jste hrozně pozadu, nebo se rozhodujete celý projekt přepsat, abyste se zrovna tuhle novinku naučili? 

Není třeba překopávat celý svůj  dlouhodobý plán učení. Na vyzkoušení nové knihovny stačí i jeden večer.

Pokud se učíte frontend, ideální je zkusit si nějakou stylovací knihovnu - MaterialUI, Bootstrap, Tailwinds, ChakraUI. Trochu pokročilejší jsou formulářové knihovny pro react React Hooks Form nebo Formik. A ještě dál jsou řešení stavu pro react aplikace, například právě Zustand. Redux je už ale trochu “hardcore”, ten bych nechala na den, kdy budete mít více energie 😅

Při zkoušení nové technologie postupujte ideálně krok po kroku přesně podle dokumentace. Správná knihovna by měla mít propracovanou dokumentaci s praktickými ukázkami. Klidně si je celé překopírujte do svého kódu a potom v nich zkuste něco změnit.

<div className="mdx-space--md"></div>

Pokud se učíte jiné technologie, existuje řada menších knihoven a nástrojů, které si můžete vyzkoušet. Stále slyšíte, že jako testeři musíte umět Postman? Tak ho konečně stáhněte a pošlete si pár requestů 😉 

I takové nezávazné vyzkoušení se počítá a je to zásadní schopnost při posunu z junior programátora.  

<Quote>Vyzkoušení nové knihovny je dobrý tip na pohovory - zeptejte se seniora, co si o dané knihovně myslí a jaké další by doporučil. </Quote>

## 🎧 Zúčastněte se webináře

Schválně neříkám: “Začni nový kurz.” Kurzy totiž vyžadují hodiny času a opravdový závazek a to nás často odradí je vůbec začít. Mimo to, ne všechny kurzy online jsou kvalitní a dokážou účastníka naučit praktickou znalost. 

Na druhou stranu webináře a “tech talky” jsou ideální na stručné přiblížení nějaké problematiky, ideálně s praktickou ukázkou. Ve 20-40 minutách je možné mít základní přehled o technologii a rozhodnout se, jestli je pro mě relevantní. 

<div className="mdx-space--md"></div>

Dobrým zdrojem talků v angličtině je <MdxLink url="https://portal.gitnation.org/talks">portal.gitnation</MdxLink>, kde je řada přednášek z různých konferencí a summitů. 

Nebo si najděte online webinář, kterého se zúčastníte, až se bude přímo konat, kde se můžete i doptat na otázky. Můžete je najít na <MdxLink url="https://www.eventbrite.com/">Eventbrite</MdxLink> nebo i v Linkedin Eventech. Nezapomeňte se také po webináři propojit se zajímavými lidmi, které potkáte, příležitost k networkingu je všude! 

<div className="mdx-space--md"></div>

Ať už se na přednášku podíváte v jakékoli formě, věnujte jí plnou pozornost, dělejte si poznámky a zapište si, co vás zaujalo. Nikdy nevíte, kdy potom v konverzaci zazáříte 🌟



 <div className="mdx-space--lg"></div>
<img src="https://images.unsplash.com/photo-1616531770192-6eaea74c2456?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=1080&q=80"/>

## 🏖️ Programujte v CodePenu

… nebo CodeSandboxu nebo jakékoli jiném online playgroundu. Občas se učíme nové téma a nechce se nám začínat celý nový projekt a repozitář. Online “pískoviště” jsou na toto ideální. 

Učíte se metody na polích, zobrazení data a času nebo CSS animace? Udělejte pět nebo deset malých prográmků na procvičení. Nezapomeňte si kód pro sebe pečlivě okomentovat a popsat, co se děje. 

Pokud toto budete dělat často, můžete své “pískoviště” použít jako materiál i při hledání práce. Mnohdy je toto pro potenciálního šéfa přehlednější, než se proklikávat do hlubin vašeho github profilu. 

## Shrnutí

Není každý den posvícení. Tedy nebudete každý večer programovat divoce do noci, pushovat commity jeden za druhým. Je dobré mít tedy v rukávu rozmanité aktivity, díky kterým neztratíte motivaci stále postupovat dopředu. Každý progres se počítá. 

Vnímejte, jak moc energie máte, a podle toho se klidně rozhodněte podívat se jen na jeden tutoriál. Hlavní je si to nevyčítat, díky tomu pak budete mít elán se další den nebo týden vrhnout na větší programovací projekt.
