---
title: Frontendové trendy 2024 
date: 1705756530
description: 6 frontendových trendů, které budou růst v roce 2024 
readingtime: 3 minuty
thumbnailUrl: 'https://images.unsplash.com/photo-1604933762023-7213af7ff7a7?q=80&w=1471'
tags: ['frontend', 'learning', 'web accesibility']
---

{/* <MdxLink url=""></MdxLink> */}
<div className="mdx-space--md"></div>

Technologie se vyvíjí každý den a je těžké se vyznat v tom, které novinky se začít učit a které zatím ještě nabírají na popularitě. Těchto 6 trendů ale rozhodně bude růst a bude po nich stále větší poptávka. 


## AI-assisted development

První trend asi nikoho nepřekvapí. Raketový růst AI nástrojů v roce 2023 se letos nebude zpomalovat. Naopak, budou se používat stále přesnější a specifičtější nástroje na jednotlivé fáze vývoje. Je díky nim možné bleskově navrhovat prototypy, automatizovat monotónní psaní kódu nebo nechat si napsat dokumentaci (hurá!). 

Některé z populárních nástrojů jsou 
<MdxLink url="https://github.com/features/copilot">GitHub Copilot</MdxLink>,
<MdxLink url="https://www.codium.ai/">Codium</MdxLink>,
<MdxLink url="https://www.tabnine.com/">Tabnine</MdxLink> nebo 
<MdxLink url="https://Mutable.ai">Mutable.ai</MdxLink> 

## Typescript

Už pár let si jako frontend developer bez Typescriptu neškrtnete. V posledních 6 letech se
<MdxLink url="https://blog.jetbrains.com/blog/2023/01/17/the-state-of-developer-ecosystem-2022/">popularita Typescriptu ztrojnásobila</MdxLink>! 



Typescript nabízí vše co Javascript a k tomu možnosti typových anotací a deklarací, což zlepšuje dokumentaci a čitelnost kódu. Díky tomu se vývojář v codebase mnohem rychleji zorientuje. Největší výhodou je ale odhalování a hlavně přecházení chybám - napovídá při psaní kódu, kontroluje typy už při kompilaci a nedovolí, aby se nám do kódu propašoval neočekávaný vstup. 

Proto i letos bude Typescript standardem a budete ho vídat v požadavcích práce více, než Javascript. 

## Mikrofrontendy

Velké a složité monolitní aplikace postupně nahrazují mikrofrontendy. Nový koncept webové architektury umožňuje rozdělit UI aplikace do menších nezávislých částí. Za každý mikrofrontend odpovídá jeden samostatný tým a díky tomu je vývoj rychlejší a komunikace efektivnější. Každý mikrofrontend může využívat jiné technologie i frameworky, které odpovídají potřebám. 
<div className="mdx-space--md"></div>
<img src="https://res.cloudinary.com/doqtwlcxw/image/upload/v1705754160/microf_e2hj87.png" alt="Microfrontends"/>
<div className="mdx-space--md"></div>
## HTMX

React nebo Vue jsou určitě šikovné frameworky. Ale občas je to takový kanón na vrabce. Je potřeba zakládat projekt, vyznat se v bundlerech, chápat lifecycle komponenty. V HTMX https://htmx.org/ můžeme přidávat dynamiku přímo do HTML. Pomocí atributu `hx-` můžete fetchovat data, dělat upload, update i další interakci, kterou by normálně obsluhoval Javascriptový soubor. 

Pomocí takového kódu můžete třeba načíst další stránku v tabulce dat:

```html
<tr id="replaceMe">
  <td colspan="3">
    <button class='btn' 
            hx-get="/contacts/?page=2"
            hx-target="#replaceMe"
            hx-swap="outerHTML">
         Load More... 
		 <img 
      class="htmx-indicator" 
      src="/img/bars.svg">
    </button>
  </td>
</tr>
```

## SSR a SSG

Pokud jste hledali práci jako Frontenďák v posledních dvou-třech letech, tak jste určitě slyšeli o server-side renderingu. SSR generuje na serveru obsah webových stránek, a to i na základě dynamicky na základě uživatelských informací. Při přohlížení stránek generovaných pomocí SSG (Static Site Generation) je stránka načtena už v průběhu build time a uložena jako statický soubor. Ten se potom uživateli načte rovnou z CDN a nemusí čekat na jeho vykreslení. 
Nejvíc se tyto koncepty zpopularizovaly v NextJS, ale v minulém roce se objevily React Server Components, které umožňují načítání a případné cachování komponent na serveru. 

SSR a SSG jsou populární, protože nejen je načítání stránek mnohonásobně rychlejší přes různá zařízení a zlepšuje tak uživatelký zážitek, ale napomáhají také SEO (Search Engine Optimization), protože vyhledávače mají snazší přístup k obsahu stránek. 


## Webová přístupnost

<div className="mdx-space--md"></div>
<img src="https://images.unsplash.com/photo-1609921212029-bb5a28e60960?q=80&w=900" alt="Responsive accessible web app design"/>
<div className="mdx-space--md"></div>


Dávno pryč jsou časy, kdy byly weby kódovány přesně na šířku desktopu 1080px a nikdo nekontroloval, jestli jste zadali e-mail ve správném formátu. Webová přístupnost se netýká pouze lidí s postižením, ale jedná se často o situační potřebu - co když máte ruku v sádře, nebo jste v tmavém a hlučném prostředí? I pro takové případy je potřeba psát přístupné weby. 

Vývojářům už neprojde psaní HTML pouze s divy a spany, formuláře bez labelů nebo tlačítka jako ikonky bez doplňujícího popisu. Pro kontrolu kontrastu barev se objevil nový standard, <MdxLink url="https://www.color-contrast.dev/?txtColor=FEF3C7&bgColor=059669">APCA</MdxLink> (Accessible Perceptual Contrast Algorithm). Ten je od WCAG lepší v tom, že bere v potaz i velikost písma a to, která barva je pozadí a která písmo. 

## Shrnutí

Jak víte, programování se nejde “naučit”, jde se ho jen stále “učit”. To nebude rozdíl ani letos. Sledujte proto novinky z newslettrů nebo od svých oblíbených tvůrců. Můžu doporučit třeba
<MdxLink url="https://www.joshwcomeau.com/">Josh W. Comeau</MdxLink>,
<MdxLink url="https://www.a11yproject.com/">Project a11y</MdxLink> nebo
<MdxLink url="https://www.stefanjudis.com/ ">blog Stefana Judis</MdxLink>.

