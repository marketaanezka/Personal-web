---
title: Jak si uspořádat priority při hledání práce v IT
date: 1693432800
description: 6 faktorů, které zvážit, než přijmu pracovní nabídku. 
readingtime: 4 minuty
thumbnailUrl: 'https://images.unsplash.com/photo-1532009877282-3340270e0529?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=1000&q=80'
tags: ['career', 'jobsearch']
---
<div className="mdx-space--md"></div>
Učíte se programovat, testovat, datovou analýzu a pomalu se cítíte připraveni na hledání práce. Máte napsaný životopis, už jen začít posílat. Ale kam? No přece na “něco v IT”. 
Ale uvědomme si, že do změny oboru vkládáme mnoho energie, obětujeme čas s přáteli a rodinou v naději, že si zlepšíme profesní i osobní situaci. Pokud tedy první práce skončí fiaskem, může to být velká rána, pocit selhání a může nás to odradit od dalších snah. 
<div className="mdx-space--md"></div>
Proto je klíčové mít v sobě jasno, co přesně hledám. Co bude pro mě na nové pozici priorita a na čem můžu třeba trochu slevit. Pojďme se podívat na 6 faktorů, které nám mohou pomoct si priority uspořádat.

{/* <MdxLink url=""></MdxLink> */}

## 1. Náplň práce 💻

Zní to jako samozřejmost, ale je potřeba mít předem jasno na jaké pozici v IT chcete pracovat. Pokud jste posledních 6 měsíců strávili studiem programování konkrétních jazyků a frameworků, tvořili jste si projekty, tak určitě hledejte především pozice, kde tyto znalosti prohloubíte. I když se může zdát, že jiná juniorská pozice v IT bude do začátku “stačit”, může to být spíš frustrující zkušenost. Oddálíte se od svého původního plánu a je možné, že brzy budete stát před rozhodnutím, jestli se vrátit na původní cestu, nebo měsíce učení "zahodit" a zaměřit se na novou pozici. 
<div className="mdx-space--md"></div>
Vezměte v potaz i oblast, ve které budete pracovat. Něco jiného je bankovní sektor a něco zase start-up zaměřený na ekologickou recyklaci odpadu. 

Když hledáte pozice, zeptejte se sami sebe:
<div className="mdx-space--md"></div>
- Vím přesně, co tato pozice obnáší? Dovedu si představit dělat to 8 hodin denně?
- Baví mě, nebo chci se naučit technologie, které jsou na pozici potřeba?
- Zajímá mě produkt, na kterém bych pracoval*a? Je to v souladu s mými hodnotami?

<Quote>Pokud máte jasno, na jaké pozice se chcete hlásit a proč, bude snadné prodat svou motivaci i na pohovoru. Pokud zkoušíte “něco v IT”, je těžší obhájit, proč by měli vzít právě vás. </Quote>
 

## 2. Kariéra 💼

Při výběru firmy můžeme jít různými směry. Jsou typy firem, které mají jasně nastavenou strukturu a hierarchii, v jiných je toto o dost volnější. Ani jeden typ není lepší než druhý, ale je třeba si v sobě utřídit, co vyhovuje mně z kariérního hlediska. 
<div className="mdx-space--md"></div>
- Je tato firma a pozice to, pro co jsem chtěla jít do IT?
- Preferuji spíše jasný postup a vedení, nebo si radši vytvořím vlastní cestu?
- Vím, kam z této pozice můžu růst dál? Chci tím směrem jít?
<div className="mdx-space--md"></div>
<img src="https://images.unsplash.com/photo-1531482615713-2afd69097998?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=1000&q=80 " alt="senior programmer helping junior programmer"/>

## 3. Podpora 🤲

Začátky v novém oboru jsou velmi náročné. Je dobré mít takovou podporu, zaučení a vedení, které nám vyhovuje. Pro někoho je důležitý strukturovaný onboarding, jasné procesy a několik dnů na rozkoukání. Jiný je zase radši “hozený do vody”, učí se za běhu a má radši větší míru volnosti a samostatnosti. 

Abyste zjistili, jak to ve firmě chodí, zeptejte se na pohovoru: 
<div className="mdx-space--md"></div>
- Jak probíhá zaučení na pozici?
- Budu mít k sobě seniora, který na mě bude mít čas? Máte pravidelný feedback a mentoring?
- Je možnost mít placený čas samostudia?

## 4. Kulturní fit 👯

Ať už hledáte práci na plný úvazek, částečný, nebo flexibilní, budete trávit s kolegy značnou část svého dne a kultura firmy vás bude formovat. Nepodceňujte, nakolik je pro vás důležité, abyste si s týmem sedli a kultura vám byla blízká. Pozorujte, jestli se vám líbí styl psaní inzerátů, komunikace na sociálních sítích a na webu. 
<div className="mdx-space--md"></div>
- Byla mi příjemná atmosféra v kancelářích nebo při pohovorech online?
- Zaujaly mě články nebo podcasty s lidmi z firmy?
- Vyhovovala by mi frekvence a styl, jak spolu kolegové tráví čas mimo práci?
- Jak diverzní je tým, jak bych se tam cítil*a?

{/* https://images.unsplash.com/photo-1630958234938-4f6a4a9dbf3a?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=2070&q=80 */}

<div className="mdx-space--md"></div>
<img src="https://images.unsplash.com/photo-1559136560-16ad036d85d3?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=1000&q=80" alt="laptop with online meeting"/>
*Ano, vybrala jsem tu nejstereotypnější reprezentaci "cool" kultury startupů - ping pongový stůl 😅*


## 5. Logistika 🚘

Pod kategorii logistika si sepište všechny praktické faktory, které jsou pro vás důležité:

<div className="mdx-space--md"></div>
Vyhovuje mi: 
- dojezdová vzdálenost
- poměr HO vs. kancelář
- případně 100% remote tým
- nabízený úvazek
- typ spolupráce (HPP/IČO)
- možnost použití firemního HW
- pracovní hodiny, způsob trackování odpracovaného času
- nabízené benefity (dog office, školka, stravenky, multisport, benefit body, podíly, připojištění, …)
<div className="mdx-space--md"></div>
Pamatujte, že toto všechno jsou oblasti, které se dají s firmou také vyjednávat, pokud by došlo na pracovní nabídku. 

## 6. Mzda 💸

Tento faktor, ač je poslední, je ze všech nejzásadnější. Ve všech ostatních kategoriích se dá udělat kompromis podle toho, jak vysoko je ve vašich prioritách. Nicméně pokud vám daná práce nepomůže pokrýt vaše výdaje, žádný jiný faktor to nevyrovná. Nalijme si čistého vína, naše generace musí ve finančním ohodnocení zvažovat i spoření na důchod. Pokud se rozhodnete jít do začátku se mzdou dolů, mějte zajištěný dlouhodobý plán. 

<Quote>Práce je prostředkem k tomu, abychom mohli žít kvalitní život. Mzda je jediný faktor, ve kterém nelze dělat kompromisy pod svou komfortní úroveň. </Quote>

## Shrnutí

Při hledání práce nejde říct, že jedna nabídka je vždy objektivně lepší než jiná. Před hledáním práce je potřeba si nejprve uspořádat své priority, co je pro vás velmi důležité a na čem můžete ze svých požadavků slevit. Vezměte v úvahu své výdaje, kde bydlíte, zodpovědnost za rodinu, kam chcete dál směřovat a na základě toho se rozhodujte. Ta správná pozice na vás čeká.

