---
title: Peníze v IT - co čekat jako junior? 
date: 1694037600
description: Statisíce za měsíc, práce pár hodin týdně, ještě k tomu někde z pláže. Jaká je ale realita pro začátečníky v IT?  
readingtime: 8 minut
thumbnailUrl: 'https://images.unsplash.com/photo-1618914239396-6d0868064a25?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=1070&q=80'
tags: ['career', 'jobsearch']
---
{/* <MdxLink url=""></MdxLink> */}
<div className="mdx-space--md"></div>
Buďme realisté, potenciál vysoké finanční odměny je pro nás všechny jeden z faktorů, proč chceme do IT. Je doba vysoké inflace, pracovní nejistoty, nedostatečných důchodů a nesnesitelné dopravní situace na dojezdu do větších měst. Proto je možnost dobře ohodnocené flexibilní práce velmi lákavá.    
<div className="mdx-space--md"></div>
Hned na první pogooglení na nás vyskočí titulky typu: 
<div className="mdx-space--md"></div>
<img src="https://res.cloudinary.com/doqtwlcxw/image/upload/salary_01_aauyzb.jpg" alt="senior IT workers salary"/>
<div className="mdx-space--md"></div>

Zároveň junioři v IT mají problém sehnat slušně placenou práci a občas jsou nabídky i nižší než mzda “pokladní v Lidlu”. Jak to tedy je? 
<div className="mdx-space--md"></div>

I když titulky článků jsou trochu extrémní, aby nás zaujaly, obsahy článků nejsou úplně mimo. Ve většině se dočtete, že mzdy v titulcích jsou u seniorních pozic a průměr se pohybuje okolo 70.000 měsíčně. Pokud senioři vydělávají přes 100k a průměr je 70k, tak junioři musí být logicky znatelně pod 70k.     
Pravda je taková, že junioři, začátečníci, nebo tzv. “pre-baby-trainee”, jak nás nazval jeden lektor přímo po skončení 4 měsíčního intenzivního kurzu 😅, kteří jdou do IT bez zkušeností, **jdou často s penězi od svého původního oboru dolů**.

## Jak si jako nováček v IT určit, kolik si mám říct? 
První a **hlavní faktor je vaše finanční situace** a potřeby. Pokud máte finanční závazky 70.000 měsíčně a už teď vidíte, že juniorní pozice se pohybují okolo 45.000, je potřeba přijít s řešením specifickým pro vaši situaci. Tím může být směřování na unikátní pozici, která bude kombinovat váš původní obor s pozicí v IT, posun blíže v IT ve vaší současné firmě nebo třeba našetření dostatku prostředků na to, abyste mohli jít s platem níž po dobu 6-12 měsíců. Ale toto je téma na samostatný článek. 

Pojďme se podívat na situaci, kdy měníte práci do IT a chcete jít na fulltime juniorskou pozici.

## Kde najít informace 

Je mnoho pracovních portálů, které se zaměřují na pozice v IT. Jedním z nejznámějších je **startupjobs**. Pravidelně nabízejí <MdxLink url="https://www.startupjobs.cz/uploads/startupjobs-startup-report-2022.pdf">reporty trhu</MdxLink> , kde kromě jiných zajímavých informací je i kategorie odměny (rok 2022).

<div className="mdx-space--md"></div>
<img src="https://res.cloudinary.com/doqtwlcxw/image/upload/v1694118672/salary_02_dp2gtt.png" alt="IT positions salary report for last year"/>
<div className="mdx-space--md"></div>
Podobné výsledky ukazuje i web <MdxLink url="https://www.platy.cz/platy/informacni-technologie ">platy.cz</MdxLink>.
Další pracovní portály jsou například <MdxLink url="https://nofluffjobs.com/cz">nofluffjobs</MdxLink>, kde uvidíte odměnu u každé nabídky, nebo <MdxLink url="https://jobs.techloop.io/">techloop</MdxLink>. Jako junioři můžete vyfiltrovat možnosti pro absolventy nebo trainee a rýsuje se finanční rozsah. 
<div className="mdx-space--md"></div>
<img src="https://res.cloudinary.com/doqtwlcxw/image/upload/v1694118672/salary_03_rxuycn.png" alt="IT junior job offers including salary"/>
<div className="mdx-space--md"></div>
Osobně bych řekla, že inzeráty i průzkum startupjobs jsou odpovídající. Tedy pro **juniory bez praxe v oboru okolo 40k-50k/měsíčně hrubého v Praze a Brně**, v menších městech pak méně (rok 2023).   
<div className="mdx-space--md"></div> 
Dalším dobrým zdrojem jsou slovenské pracovní portály, kde ze zákona u pozic musí zveřejňovat mzdu. Platy v Bratislavě a Praze jsou prý i v posledních letech skoro srovnatelné, proto je to dobrý indikátor.    
Dál si můžete pročíst si články, ale mějte na paměti, že nějaké články jsou součástí proma pro bootcampy nebo IT kurzy a pochopitelně budou lákat na vysoké platy a nebudou objektivní.

## Networking 
I když už budete mít představu o juniorní mzdě, skvělý způsob, jak se o podmínkách v IT dozvědět víc je networking. Při networkingu můžete mluvit s juniorními i seniorními lidmi v IT, recruitery, manažery, interními HR. 
<div className="mdx-space--md"></div> 
Nemusíte hned na každého při pozdravu vybalit: “Máte informace o platech? A mohla bych je vidět?”. **Navazujte vztahy dlouhodobě**, zajímejte se o to, jaká je práce v oboru, poslouchejte bedlivě jejich zkušenost v oboru a až přijde vhodný moment, otevřete konverzaci i na finanční téma. Můžete říct něco jako: *“Začínám se připravovat na pohovory na juniorní pozice XY. Momentálně sbírám informace a platech, tušíš, jak se mzdy pohybují u lidí v mé pozici?”*   

<Quote>
Networking je skvělý způsob, jak nejen navázat kontakty s lidmi v oboru, ale také zjistit informace o platech na pozicích, které hledám. 
</Quote>

## Má typ firmy vliv na plat (agentura vs. korporát vs. startup) 
V krátkosti ano. Velká firma si může dovolit mít juniora za vyšší plat, který se zaučuje i několik měsíců, v agentuře nebo menším startupu úplnému začátečníkovi spíše nabídnou menší odměnu. Je potřeba vzít v úvahu ale i další faktory. **V agentuře se člověk často dostane k řadě technologií, hodně se zkouší nové věci a je prostor se rychle učit**. Díky tomu se junior za rok nebo za dva posune znalostně dál, než při práci ve velké firmě na řadu let starém custom frameworku v jejich interním systému. 
        
Nicméně toto jsou zobecnění a samozřejmě existují velké firmy, které jdou technologicky s dobou i startupy, které platí velmi slušně. Je potřeba zvážit **co mě zajímá, kam se chci dál posouvat** a na jaké částce můžu finančně začít. 

## Další složky odměny 
Pokud jdete na HPP, často bývají součástí odměny i další benefity. Kromě multisportky a dog friendly office vám můžou být nabídnuty třeba stravenky, školkovné, příspěvek na penzijní nebo benefit body, které se pohybují i v řádech tisícikorun měsíčně. Řada společností nabízí i **13. plat nebo roční bonus**.      
Určitě se na tyto položky zeptejte, protože je možné, že se budete rozhodovat mezi dvěma nabídkami a toto bude hrát roli. 
<div className="mdx-space--md"></div> 

Buďte opatrní na to, co přesně se bude nacházet v pracovní nabídce a případné smlouvě. **Někdy mají firmy “fixní” základ a potom složku typu odměny**. Na pohovoru často slibují, že odměny jsou placené vždy, ale vzpomeňme si na nedávný covid a pořádně si rozmyslete, co je opravdu vaše spolehlivá měsíční odměna.   
    
Občas je možné si vyjednat určitou nástupní mzdu a navýšení po zkušební době. Pokud se takto na nabídce dohodnete, **trvejte na tom v psané formě**, nejednou se stává, že s blížícím se koncem zkušebky se objeví další a další podmínky, které je najednou potřeba splnit.

## O jakou částku si říct a jak? 
O co si můžete říct? Odpovídající částka závisí na dvou faktorech: 
1. Standardní výše mzdy na dané pozici v daném oboru. To můžete zjistit ze zdrojů uvedených výše. 

2. Jakou hodnotu firmě přináším já jako osoba a profesionál. 

Často do IT přecházíme z jiných oborů a máme řadu zkušeností a expertizu, která je přenositelná. Jste třeba juniorní programátor, ale pokud máte 5 let zkušeností s vedením projektů a týmů, tak je stále můžete v práci využívat. Věřím, že ohodnocení by mělo být za celkovou hodnotu a znalosti, které do firmy přináším. Při vyjednávání je potřeba vždy popsat, **jak plánujete své znalosti na pozici využít a jaký bude přínos.**
<div className="mdx-space--md"></div> 

Na základě těchto dvou faktorů si **určete ideální částku**. Také si určete částku, pod kterou na 100% nepůjdete. Díky tomu budete vědět, v jakém rozmezí můžete při případné nabídce vyjednávat a kdy už je jasné, že se bohužel nedomluvíte.

### Jak si o částku říct?

Jak reagovat, až na pohovoru zazní ta osudná věta: *“Jaký si představujete plat?”*   
V ideálním případě byl rozsah uveřejněný už u inzerátu. V tom případě můžete na to reagovat:
- *“U inzerátu jsem viděla rozsah 40k-50k. Po zkušební době bych si představovala částku blíž k té horní hranici, tedy 50.000,-”*

Pokud rozsah u pozice není, můžete se zeptat. Není nic špatného na tom říct: 

- *“Jelikož dělám kariérní posun, je toto moje první pozice v oboru. Můžete mi říct rozsah, jak se mzdy u těchto pozic pohybují?”*
- *“Ještě bych ráda zjistila víc o zodpovědnostech a požadavcích na danou pozici, než si finalizuji finanční očekávání. Můžete mi zatím říct, v jakém platovém rozmezí se pozice pohybuje?”* 

Buď vám náborář odpoví a nebo ne. Pokud nebudou chtít, netlačte na ně. Sebevědomě pokračujte sdělením své finanční představy. Řeknete si částku o něco vyšší, než je váš ideál, ať máte, kam vyjednávat. 
<Quote>
Rozmyslete si částku pod kterou nepůjdete, potom svou ideální mzdu, za kterou byste rádi nastoupili. Na pohovoru si řekněte o částku o něco vyšší, než je váš ideál.
</Quote>
<div className="mdx-space--md"></div> 

Obecně nejsem zastánce trénování přesných odpovědí na pohovor, spíš by se konverzace měla odehrávat organicky. Nicméně toto je výjimka. **Mluvit o penězích je rozpačité** a často jsme ve velkém stresu a můžeme plácnout něco, co ani nechceme. Proto si vyberte a **nacvičte frázi, kterou si nahlas několikrát zopakujte**. Je potřeba, abyste věřili, že mzda je dosažitelná a odpovídá tomu, co přinášíte.      
Ujistěte se také, že se bavíte o stejné částce - měsíční hrubá mzda zaměstnance, nebo hodinová/manday pro živnostníka? 
<div className="mdx-space--md"></div> 
Můžete využít některou z následujících vět, nebo si vytvořte vlastní variaci. (Pro snazší čitelnost je používán ženský rod).
- *"Vzhledem k mým zkušenostem v … si myslím, že XXX je férová částka. Je to skvělá příležitost a věřím, že by naše spolupráce byla přínosná."*
- *"Moc se mi vaše firma a pozice líbí, věřím, že spolupráce by byla přínosná. Při nástupu (po zkušební době) bych se ráda pohybovala okolo XXX"*
- *"Z toho, co momentálně chápu jako zodpovědnosti na této pozici a na základě mých zkušeností si myslím, že XXX je odpovídající nástupní plat."*
- *"Vím, že jste zmiňovali rozsah XX-YY a rozumím, že pracujete s určitým budgetem. Nicméně bych ráda navrhla částku ZZ. Kromě potřebných znalostí můžu totiž nabídnout i rozsáhlé zkušenosti v … Věřím, že bych je prakticky využila a posunula výsledky na další úroveň."*

Pokud se vám toto zdá moc strohé, můžete za větu přidat: 

- *"Není to definitivní částka, až budu vědět o pozici, zodpovědnostech a benefitech více, tak se můžeme pobavit podrobněji."*
<div className="mdx-space--md"></div>
<img src="https://images.unsplash.com/photo-1573497620053-ea5300f94f21?ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D&auto=format&fit=crop&w=1000&q=80" alt="two professional women negotiating IT salary"/>
<div className="mdx-space--md"></div>
## Jak se platí ženám?
Podle různých zdrojů jsou ženy ohodnoceny mzdou nižší než muži (cca 10%), a to i v IT. Důvodů je k tomu řada - ženy často potřebují flexibilnější pozice kvůli péči o rodinu, méně si věří u možnosti povýšení a méně si věří i při žádosti o práci a vyjednávání o platu. Je to komplexní téma, kterému je potřeba se aktivně věnovat a zvyšovat povědomí ve firmách.    

Je potřeba zmínit i to, že stále častěji firmy aktivně ženy vítají a snaží se tvořit diverzní týmy. Proto bych se jako žena nebála do IT jít a pokud by mi to bylo komfortní, nabídnout firmě způsoby a aktivity, jak přilákat více žen. 
<div className="mdx-space--sm"></div>
Čím je možné začít, je nebát se o platu vyjednávat. Jako ženy a navíc nové v oboru máme tendenci si myslet: “Pokud mi dali nabídku, tak to musím vzít, nejsem v pozici vyjednávat.” Ale v momentě, kdy dostanete nabídku, tak *jste* v pozici vyjednávat - nabídka znamená, že o vás má společnost zájem a otevírají proces dohody podmínek, za kterých budou obě strany spokojené.

## Základní principy vyjednávání
Umění vyjednávání a schopnost být při něm sebevědomý je dlouhý proces. Pamatujte alespoň pár pravidel: 

- Nikdy nepřijímejte nabídku hned po telefonu. **Nechte si sepsat vše do e-mailu**, včetně benefitů, fixních a pohyblivých složek odměny. Dejte si čas na rozmyšlenou - jeden, maximálně dva dny.
- Můžete komunikovat po e-mailu, často tak dokážete věci lépe formulovat, než po telefonu.
- Možná máte strach, že pokud budete vyjednávat, firma nabídku stáhne. To by se nemělo stát, a pokud ano, je to velice neprofesionální. Nedoporučovala bych s takovou firmou pracovat. V praxi **nejhorší, co se může stát, je že nabídka bude finální.**
- Můžete vyjednávat nejen mzdu, ale i různé aspekty balíčku - počet dní dovolené, typ spolupráce, na jak dlouho je smlouva, zkušební dobu, pracovní titul ve smlouvě, benefity, příspěvky na vzdělávání, odměny, počet dní homeoffice, atd.
- Můžete vyjednávat i na víckrát, někdy je potřeba víc než jedna e-mailová výměna. Je běžné, že je i víc kol, než se strany dohodnou.
- **Není třeba se cítit provinile.** Peníze nejdou z kapsy náboráře nebo manažera. Oni dělají jen svou práci, když zjišťují, jakou lepší nabídku vám mohou zajistit. Při vyjednávání se **neomlouvejte**.

## Shrnutí
Téma finanční odměny je v dnešní společnosti stále ošemetné. Obzvlášť pozice IT mají jakousi auru ideální flexibility spolu s královským platem. Je potřeba ale o tomto tématu mluvit otevřeně, protože je stále větší poptávka po lidech v IT a tvoří se nové pozice. Navíc cesta mnoha lidí není přímočará, ale jde přes jiné obory, proto **junior nemusí být nutně jen student nebo čerstvý absolvent.**    
<div className="mdx-space--sm"></div>
Obecně se juniorní pozice v IT pohybují okolo 45.000/měsíčně (v roce 2023), ale je potřeba **vzít v úvahu i své dosavadní zkušenosti**, které často bývají využitelné. Nestyďte se za to, jaký přínos můžete pro potenciálního zaměstnavatele mít a jaké si za to představujete finanční ohodnocení. **Naučte se vyjednávat, firmy s tím počítají.**